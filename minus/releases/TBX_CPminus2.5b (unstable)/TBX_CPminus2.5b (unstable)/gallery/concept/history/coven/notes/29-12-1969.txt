[...] Nigdy nie pragnęłam i nie chciałam być uznawana za kogoś wyższego. Pomimo moich starań i Mezota, Okrylicz powymyślał bzdury o naszej boskości, dokleił do tego tematu fałszywe ikony, obrazy, teksty, pieśni [...] Nikt z nas tego nie chciał.

Ale po 50 latach działalności, wielkiej korupcji w szeregach Wszechrady, utworzeniu jakiegoś wielkiego zwierzchnika Zakonu (którego rzekomo miałam ustanowić z niebios - co za bzdura) oraz, oczywiście, stosowania niewielkiej dawki T.B.X. w szeregach naszej organizacji - wszystko spieprzyli. Cholernie spieprzyli!

[...] Teraz musimy naprawić błędy przeszłości. Sprawić, by ci idioci nie dostali w swoje ręce Kolorów i, co gorsza, Szarego Klejnotu. Musimy to zdobyć pierwsi.

[...] To przez nich powstał znany nam Gerald. To przez nich powstało T.B.X. To przez nich Harold założył swoją diaboliczną Fundację, i która to tworzy i szkoli Ekarystów. Przez nich teraz światolinie zaczynają być coraz bardziej niestabilne - zaczynają nagle pojawiać się, anihilować siebie coraz to szybciej. Wiemy [ja i Mezot], iż z naszą światolinią prawdopodobnie połączą się dodatkowe dwie, gdzieś w okolicach 1970 roku. [...] Wyznaczyliśmy do tego niejakiego Jakuba "Jakiewicza" Augustowskiego. Mezot widzi w nim swojego duchowego następcę. Faktycznie ma talent, zna całą prawdę o Zakonie, ale nie ma w nim tego błysku. Może mi się to tylko wydaje, może po prostu się zestarzałam. Nie jestem już młodą, 30-letnią terranoidką, która sterowała wielką stacją kosmiczną. [...]

Mimo wszystko, jesteśmy dobrej nadziei, że uda nam się to naprawić. [...]

~~ 29.12.1969 "Indi"